10/10

V druhé domácí úloze, kterou najdete v Souborech k předmětům / Algoritmy / Projekty / ial_2014_du2.tar.gz, na vás čekají následující tři příklady:
C401: binární strom a operace nad ním implementované rekurzivně za 3 body
C402: binární strom a operace nad ním implementované nerekurzivně za 4 body
C016: tabulka s rozptýlenými položkami za 3 body
Vaším úkolem je v souborech c401.c, c402.c a c016.c doplnit těla funkcí a odevzdat je prostřednictvím IS FIT (nezapakované a s kódováním diakritiky podle ISO 8859-2).

Správnost implementace si můžete ověřit pomocí základní testovací aplikace (např. c401-test.c), pro jejíž překlad máte připravený makefile (make all / make clean). Do hlaviček funkcí ani do hlavičkových souborů nezasahujte!

Jestliže implementace daného příkladu dává správné výsledky pro základní testovací aplikaci při překladu a spuštění na serveru eva.fit.vutbr.cz (správné výsledky najdete např. v souboru c401-test.output), získáváte za příklad 2 body. Jestliže vaše implementace vyhoví i pokročilým testům (ty k dispozici nemáte), získáváte za příklad i zbývající body (tedy 1 bod za příklad C401 a C016 a 2 body za C402).